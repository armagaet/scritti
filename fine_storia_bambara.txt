Fra i Bambara, a quell'epoca remota, viveva un fabbro, Fasogo Ba Si, il quale aveva tre figlie femmine, cosicchè doveva far tutto da sè, accendere il fuoco, far funzionare i mantici e faticare da mattina a sera. Un giorno, stanco di quell'eterno faticare, decise di salire lungo la catena. Ma le figlie gli chiesero di aspettare, persuadendolo che avrebbero potuto avere dei figli maschi per aiutarlo nel lavoro. Tuttavia, vedendo che nulla succedeva, un giorno, mentre lavorava un ferro arroventato, fu preso da una grande smania e salì lungo la catena con il ferro incandescente in mano. Le figlie lo seguirono e con loro scomparve la catena, ma dal ferro luminoso fu creata la Luna che risplende ogni notte nel cielo. Accanto, ci sono tre piccole stelle: le tre figlie di Fasogo Ba Si.