recensione ebook kindle "Vaccini? E' ora di informarsi" di "un papà qualsiasi"
*** letto 8-10 giugno 2020 ***


sto iniziando da poco ad approcciarmi al tema dei vaccini si/vaccini no. Parto senza pregiudizi, più propenso forse a pensare che la verità, come molto spesso accade, sta nel mezzo.
Ho interrotto la lettura di questo ebook a metà del capitolo 10 per le seguenti ragioni:
1- prefazione opinabile: in breve, se hai un rubinetto che perde, l'autore consiglia di rivolgersi non ad un idraulico, ma ad un tizio qualsiasi che dice di aver letto molto sulle condutture
2- usa un linguaggio a volte da bar e fazioso, ricorrendo molto frequentemente a delle fallacie logiche nel presentare le sue argomentazioni, deridendo con questa strategia i sivax
3- nessuna fonte per alcuni dati che riporta
4- molte inesattezze pregiudiziali: nel 2017 legge Lorenzin approvata in un parlamento che nessuno aveva votato? Falso! Erano cambiati gli schieramenti politici, ma il parlamento della XVII legislatura era stato votato eccome durante le politiche 2013
5- benaltrismo: cita Edward Jenner, che introdusse il vaccino del vaiolo, dicendo che avrebbe fatto meglio a fare un altro mestiere, visto che uno dei suoi figli morì di tubercolosi: ma cosa c'entra il vaiolo con la tubercolosi?
6- "i vaccini contengono thimerosal il quale è a base di mercurio". Questo composto non viene più usato dal 2000, in Europa. Libro scritto nel 2018. Inoltre veniva usato anche nell'inchiostro dei tatuaggi: i novax sono anche notatoo?
7- cita a supporto di alcune sue teorie Robert F. Kennedy Jr., noto infettivologo-virologo statunitense...
8- confronto Montanari-Pregliasco (cap. 10). Secondo l'autore, Montanari dice che se si somministra un vaccino senza necessità, allora si ottengono SOLO gli effetti collaterali. Falso! Montanari non dice questo, dice che secondo lui l'iniezione di un vaccino in soggetti già immuni è un rischio che non vale la pena correre in quanto POTREBBERO manifestarsi gli effetti collaterali tipici di qualsiasi farmaco, e non solo dei vaccini in sè

Arrivati a questo punto, ho smesso di perdere tempo, cercherò di informarmi su altri testi.

